# Ambienti visuali
{: .heading-0}

Nel seguito una lista degli ambienti prevalentemente **visuali** e di particolare interesse.

## Snap!
{: .heading-2}

[Snap!](http://snap.berkeley.edu) (BYOD) è un ambiente visuale (drag 'n drop). È una estesa reimplementazione di Scratch che permette di essere esteso facilmente nello stesso linguaggio in cui è scritto: javascript. Scritto da **Jens Mönig** e **Brian Harvey** è un ambiente completo con caratteristiche avanzate ma utilizzabile come una valida alternativa a Scratch.

L'ambiente è open source ed il codice sorgente reperibile su [github](https://github.com/jmoenig/Snap--Build-Your-Own-Blocks). Viene eseguito all'interno di un browser moderno ma esiste una possibilità di installazione [offline](https://github.com/minimalprocedure/Snap-electron-runner) non ufficiale.

## Scratch
{: .heading-2}

[Scratch](https://scratch.mit.edu/) è il noto software sviluppato dall'[LLK](https://llk.media.mit.edu/). Il suo punto di forza è senz'altro la bassa soglia di entrata e la *soddisfazione istantanea* che permette di iniziare con bambini abbastanza piccoli. Non è realmente open source in quanto necessita di una piattaforma proprietaria per funzionare (Adobe Air/Flash). 

Il codice sorgente è reperibile sul suo repository [Github](https://github.com/LLK/scratch-flash).

## phratch
{: .heading-2}

[Pratch](http://www.phratch.com/) è un clone di Scratch che deriva dai codici sorgenti originali in Smalltalk aggiungendo i blocchi di BYOD (Snap!). Implementato sulla piattaforma [Pharo](http://pharo.org/).

## Beetle Blocks
{: .heading-2}

[Beetle Blocks](http://beetleblocks.com/) è basato su Snap! ed è progettato per la programmazione 3D.

## Blockly
{: .heading-2}

[Blockly](https://developers.google.com/blockly/) è un progetto Google ed è usato come base da molte altre applicazioni: [Code.org](http://code.org), [App Inventor](http://ai2.appinventor.mit.edu/),  [Open Roberta](https://www.open-roberta.org/en/welcome/) e molti altri.

## Microsoft Research Touch Develop
{: .heading-2}

[Touch Develop](https://www.touchdevelop.com/) è un ambiente ibrido con tre livelli di approccio:

+ principiante a blocchi
+ programmatore con codice semplificato
+ esperto con codice simil-javascript

Scritto in [TypeScript](http://www.typescriptlang.org/) il codice sorgente è reperibile su [Github](https://github.com/Microsoft/TouchDevelop)

## Alice
{: .heading-2}

[Alice](http://www.alice.org/index.php) è una piattaforma visuale ibrida che usa Java come linguaggio di programmazione. Ha la caratteristica di presentare un ambiente tridimensionale.

## EToys
{: .heading-2}

[Etoys](http://www.squeakland.org/) è un ambiente visuale appoggiato sulla piattaforma Squeak/Smalltalk.
È adatto a bambini di varie età.

![Hiroshima Mon Amour](/images/film-3.jpg "Hiroshima Mon Amour")
{: .img-full}